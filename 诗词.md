# 盛唐 贺知章
+ 咏柳
    + 碧玉妆成一树高，万条垂下绿丝绦。
    + 不知细叶谁裁出，二月春风似剪刀。
+ 回乡偶书
    + 少小离家老大回，乡音无改鬓毛衰。
    + 儿童相见不相识，笑问客从何处来。
    + 离别家乡岁月多，近来人事半消磨。
    + 惟有门前镜湖水，春风不改旧时波。
# 盛唐 王之涣
+ 登鹳雀楼
    + 白日依山尽，黄河入海流。
    + 欲穷千里目，更上一层楼。
+ 凉州词
    + 黄河远上白云间，一片孤城万仞山。
    + 羌笛何须怨杨柳，春风不度玉门关。
    + 单于北望拂云堆，杀马登坛祭几回。
    + 汉家天子今神武，不肯和亲归去来。
+ 送别
    + 杨柳东风树，青青夹御河。
    + 近来攀折苦，应为别离多。